---
slug: elen2
title: Elen Košková
date: "2023-10-28"
image: https://i.imgur.com/mErPwqL.png
hide_table_of_contents: true
---

Jmenuji se Elena Košková. Je mi 18 let a studuji Sociální činnost. Miluju cestování, sport, pomáhání druhým lidem, boření stereotypů a překonávání svých hranic. 
<!-- truncate -->
Už odmalička svůj život sdílím se svalovou dystrofií. Často je to boj, ale stojí za to!  

Čím jsem starší, tak se můj zdravotní stav zhoršuje, vyžaduje neustále větší množství terapií a operací. Existuje spousta kompenzačních pomůcek nebo rehabilitací, které mi pomáhají udržovat zdravotní stav, či by pomohly žít aktivnější život, ale pojišťovna je často nehradí a já si je finančně nemohu dovolit. 

Kromě rehabilitací, pomáhá pohyb jako takový, proto se snažím sportovat, a tak bych si moc ráda pořídila elektrický handbike, který i se svým omezením dokážu dobře ovládat. 

Abych se mohla pohybovat venku s kamarády, nezávisle na pomoci někoho jiného, mě teď čeká pořízení přídavného pohonu k vozíku. Což se pojí k mému cíli: žít život naplno a být co nejvíc samostatná. 



Chtěla bych všem moc poděkovat za jakoukoliv podporu. Ohromně si jí vážím. A doufám, že se chopím příležitosti a podaří se mi pomoct zase někomu jinému. 

P. S. život je skvělej, tak ho, prosím, ŽIJ naplno♥️! Elen


