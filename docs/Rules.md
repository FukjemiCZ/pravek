---
sidebar_position: 40
---

# Pravidla účasti

1. Psi musí být po celou dobu dogtrekku připoutání ke svému psovodovi.
2. Každý, kdo dogtrekk nedokončí projitím cíle, je povinen tuto informaci neprodleně oznámit pořadateli.
3. Pořadatel nebude v průběhu závodu radit po telefonu trasu. Samozřejmě výjimkou budou situace ohrožující zdraví a výjimečné situace.
4. V případě účastníka mladšího 15 let bude start povolen pouze s doprovodem, ve věku 15-18 let je třeba předložit písemný souhlas rodičů k přihlášce.
5. Je povoleno a doporučeno doplňovat zásoby vody a jídla u domorodců.
6. Kontroly na trati budeme oznamovat na informačním meetingu.
7. Veterinární podmínky: Psi musí být klinicky zdraví a musí být doprovázeni platným očkovacím průkazem (dle § 6 vet. Zákona) nebo platným pasem pro malá zvířata. Platné musí být očkování proti vzteklině.
8. Závodu se smí účastnit pouze zdraví psi, starší jednoho roku.
9. Odvoz z trasy bude zajištěn. Prosíme, využívejte odvozů opravdu jen z vážných důvodů jako je zranění psa či psovoda.
10. Trasa vede chráněnou krajinou oblastí, proto se prosím pohybujte tímto územím s nejvyšší úctou k přírodě. Přísný zákaz rozdělávání ohně při bivaku mimo vyhrazená ohniště.
11. Prosíme o dodržování pořádku v celém areálu i na trase. Každý je povinen si po svém čtyřnožci uklidit.
12. Respektujte prosím zásady chování a omezení CHKO, jejichž cílem je ochránit rostliny, zvířata a jejich prostředí. Mezi ty nejzásadnější pravidla patří:

v přírodních rezervacích a památkách choďte pouze po značených cestách
nekrmte divoká zvířata a neničte rostliny
neparkujte, netábořte a nerozdělávejte oheň mimo vyznačená místa
nevjíždějte autem mimo silnice, tedy ani na lesní a polní cesty
všechny odpadky si po sobě odneste
chovejte se ohleduplně k ostatním návštěvníkům i přírodě.
Děkujeme!

## Povinná výbava:

- LÉKÁRNIČKA - povinný obsah lékárničky:
- 1x obvaz hotový, 1x elastické obinadlo, 5x náplast s polštářkem, 1x isotermická folie
- 2x BOTIČKA pro každého psa, který půjde s vámi
- ČELOVKA (nebo baterka)
- STRAVA pro psa
- MISKA pro psa
- LÁHEV s vodou pro psa
- STRAVA pro člověka
- REFLEXNÍ PRVKY
- BIVAKOVACÍ POTŘEBY - spací pytel a karimatka (nebo alumatka)

## Doporučená výbava
- orientační smysl a dobrá nálada...
- mobilní telefon
- náhradní baterie
- power banka
- pláštěnka
- náhradní ponožky
- pytlíky na psí exkrementy ...

Limit přihlášených účastníků na akci je 50 týmů.

VETERINÁRNÍ DOZOR: MVDr. Miluše Zemánková

## Startovné
Jednotné - 500 Kč, ale poslat můžete kolik chcete. Po pokrytí nákladů na akci budou všechny peníze předány rodině Elen. Startovné, prosím, uhraďte do 9.5.2025. Dobrovolné příspěvky lze posílat do skončení akce. To je 18.5.2025. Předem děkujeme.


## Účastníci mladší 18 let
musí při prezenci předložit písemný souhlas rodičů. 

## Účastníci starší 18 let

budou na místě podepisovat POTVRZENÍ O STARTU NA VLASTNÍ NEBEZPEČÍ v tomto znění:

```
Tímto prohlašuji, že si plně uvědomuji náročnost celé akce, a přihlašuji se výhradně na své vlastní nebezpečí, s vědomím úplné osobní zodpovědnosti za sebe a svého psa. V případě potřeby, poskytnu první pomoc i svému soupeři. Veškeré své jednáni během akce podřídím zejména zdraví, ale i možnostem svého psa. Budu dodržovat daná pravidla a jednat čestně, protože vím, že nepoctivým jednáním bych podvedl především sám sebe a své svědomí.
```
